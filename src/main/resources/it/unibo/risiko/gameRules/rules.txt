Regole

Il gioco comincia con la distribuzione ad ogni giocatore di una carta Obiettivo 
(pescata a caso tra quelle mescolate) e da un numero prestabilito di armate, che 
cala con l'aumentare dei giocatori. In seguito, si procede alla distribuzione delle carte
territorio, date a tutti i giocatori fino all'esaurimento. Su ognuna di queste carte è 
indicato un territorio presente sul tabellone: pertanto indicano quali territori siano già 
in possesso di ogni giocatore, il quale si occuperà di disporre su di essi un numero a 
propria scelta di carri armati, in modo da occuparli tutti. Si comincia quindi la partita 
e durante il proprio turno ogni giocatore può rinforzare le proprie armate, incrementando il 
numero delle proprie armate aggiungendovi ulteriori carri armati. Una volta stabiliti i rinforzi, 
il giocatore può decidere di svolgere una delle due seguenti azioni: Attacco e/o Spostamento. 

Attacco: 
Al suo turno, il giocatore può decidere di attaccare un numero a sua scelta di territori confinanti 
con le proprie armate. La fase di attacco si svolge tra il giocatore che attacca e quello che 
difende attraverso il lancio dei dadi. Il numero dei dadi da lanciare è stabilito 
dal numero di armate che si decide di schierare in guerra meno una, fino ad un massimo 
di tre dadi per volta. Ognuno dei giocatori lancia il numero di dadi corrispondenti, 
e poi si confronta i valori ottenuti, il più alto dell'attaccante con il più alto del 
difensore, il secondo con il secondo e così via. Per ogni punteggio più alto, il 
perdente deve togliere un'armata dal tabellone. In caso di parità il punto va al 
difensore. La fase di attacco può continuare fino a che uno dei due giocatori non 
ha esaurito le armate (e in tal caso il territorio viene conquistato) o se l'attaccante 
decide deliberatamente di sospendere l'attacco. 

Spostamento: 
Conclusa la fase di attacco, il giocatore può decidere di eseguire un solo spostamento, di quante 
armate vuole, da un territorio ad un altro. Una volta che un giocatore conquista un nuovo
territorio, pesca una carta territorio. Su di esse, oltre al simbolo di un territorio (che in questa 
fase non viene considerato) c'è un piccolo stemma raffigurante un cannone, un fante o un 
cavaliere. Questi stemmi permettono di accrescere ulteriormente il rinforzo. Al 
raggiungimento di determinate combinazioni di stemmi, si può fare una dichiarazione di 
gioco e ottenere:
4 armate con tre cannoni;
6 armate con tre fanti;
8 armate con tre cavalieri;
10 armate con tre simboli diversi;
12 armate con un simbolo jolly e altri due simboli uguali.

Scopo:
All'inizio della partita viene attribuita una carta Obiettivo ad ogni giocatore. Queste si 
differenziano tra loro e solitamente richiedono la conquista 
di determinati continenti, di un numero stabilito di territori, o l'eliminazione di 
un'armata. Più nello specifico, gli obiettivi sono: 
-Conquistare un certo numero di territori; 
-Conquistare un continente
-Distruggere completamente tutte le armate di un colore  
Ogni giocatore dovrà quindi riuscire a raggiungere il proprio obiettivo 
cercando di non farlo scoprire agli altri giocatori, in modo da essere ostacolato il meno 
possibile nel raggiungimento dello stesso.
